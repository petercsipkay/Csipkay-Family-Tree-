<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Csipkay </title>
    <link href="css/bootstrap.min.css" rel="stylesheet">
  
  </head>
  <?php include("navi.php"); ?>  
  <body>
  <div class="jumbotron">
  <div class="container">
<div class="panel panel-default">
  <div class="panel-heading">
    <h3 class="panel-title">Csipkay Albert (1888-1919) huszárszázados</h3>
  </div>
  <div class="panel-body">

   <img src="img/csipkay_albert_1.jpg"  style="width:404px;height:328px;">
    <p></p>
   <p>
   	Csipkay Albert Orsován, 1888 július hó 4-én született. Apja Csipkay János főerdőtanácsos, anyja Kenessey Jolán volt. A gimnázium négy osztályát Lippán, a katonai főreáliskolát Sopronban végezte el igen jó eredménnyel s innen került a wienerneustadti katonai akadémiába, melynek elvégzése után a cs. és kir. közös lovassághoz osztották be. A gyöngyösi huszároknál kezdte meg szolgálatát s már kezdetben mindenki nagy jövőt jósolt neki.

A háború kitörésekor a 15. huszárezred 2. századában nyert beosztást, a fronton 41 hónapot töltött mint rettenthetetlen bátor katona. Résztvett a komarowi csatában, a második lembergi csatában, a San melletti ütközetekben, a limanowai haditénynél, ott volt Bukovina és Kelet-Galícia visszafoglalásánál. 1915 novemberétől a Sztripa melletti harcokban, majd a Bruszilov elleni offenzívában vett részt a 39. honvéd hadosztály kötelékében. A 39. hadosztályt 1916 szeptemberében bevezényelték Erdélybe s így ennek visszafoglalásánál is élénken részt vett.

1917 áprilisában a 15. huszárezredet beosztották a 6. lovas hadosztályba, itt folytatta Csipkay hadiszolgálatait. Mint századparancsnok szeptember 10-én aknától súlyos comblövést kapott. A harc fáradalmait Gyöngyösön pihente, itt érte utól végzete.

A városban Nemecz József vezetése alatt a munkástanács vette át a hatalmat. Dr. Bozsik Pál plébánost elfogatták és március 31-én a budapesti gyűjtőfogházba szállították; április 23-án pedig a város 14 előkelő polgárát szedték túszul össze.

Ezzel szemben azonban az ellenforradalom is szervezkedett. Gyöngyösön hat ember vállalkozott arra, hogy kicsavarják a kommunisták kezéből a fegyvert. Ezek voltak: Kenyeres János 6. huszárezredbeli kapitány, dr. Puki Árpád ügyvéd, Mihalovits Géza ügyvédjelölt, Király János földmíves, Nagy István vállalkozó és Rosett Miksa ügyvéd.

Ekkor érkezett a híre annak, hogy Egerben felbomlott minden rend s hogy a megszálló csapatok Pándon vannak. Május 2-án, mialatt Kenyeresék a kaszárnyában felfegyverezték a fehér gárdát, addig a városházán Nemecz eltávolításáról tárgyaltak. A direktórium látva, hogy a helyzetnek nem ura többé, egyezséget kötött a fehérekkel, hogy a közbiztonságot felerészben mindkét oldalról átadják. Aznap éjjel utazott fel Budapestre Nemecz József "városparancsnok" és 3-án telefonon érdeklődött a helyzet felől. Megtudta, hogy a diktatúra összeomlott, s a túszokat szabadon bocsátották.
   </p>
   <p></p>
     <img src="img/csipkay_albert_2.jpg" style="width:404px;height:328px;">
     <p></p>
     <p>Ekkor üzente Marlinecz Jenő vasmunkásnak, hogy kitartás, ő rövidesen meg fog érkezni a Lenin-fiúkkal. S valóban, a Gödöllőn állomásozó hadsereg-főparancsnokságtól kapott is másnap 60 terroristát 2 gépfegyverrel, mely csapatnak parancsnoka, Thausz Vilmos teljhatalmú megbízatással indult Nemecz vezetése mellett Gyöngyösre. 5-én este érkeztek Gyöngyösre s másnap Thausz forradalmi törvényszéket állított föl, melynek Nemecz József lett az elnöke. Az ellenforradalom vezető emberei idejében elmenekültek az erdőségekbe.

A terrorcsapatnak azonban vér kellett. Ekkor vezettek a nyomozás szálai Csipkay Albert felé. Az ő szereplése ezidőben a következőkben állapíthatók meg: Kenyeres kapitánynak parancsot adott, hogy a Gyöngyöshalászon állomásozó és megbízhatatlan huszároktól két gépfegyvert szállítsanak be, de hogy a huszárok a parancsnak nem engedelmeskedtek, Csipkay Albert lórapattant és Halászra lovagolt. Itt beszédet intézett a katonákhoz, mondván: "A vörös uralomnak vége, a régi rend helyreállott, a közigazgatás újból foglalja el régi helyét, az "elvtárs" megszólítás megszűnt s a katonák újból varrják fel a csillagokat." így sikerült neki a gépfegyvereket behoznia Gyöngyösre. Ez volt bűne szegény Csipkay Albertnek.

Május 6-án hallgatták ki először, de mert jelentősebb ellenforradalmár hurokrakerülésére számítottak, hazaengedték. Csipkay már hat és fél éve lakott Gyöngyösön egy Kovács Pál nevű szőlőbirtokos házában. Házigazdájának Anna nevű leánya éppen e napon tartotta esküvőjét, melyre hivatalos volt a visszatérő kapitány is. A lakodalom vacsoráján megjelent két terrorista vöröskatona s kezükbe kerítették a kapukulcsot s az utcán is erős őrség cirkált, hogy elzárja a menekülés útját. A háziasszony figyelmeztette Csipkayt, kinek ez estén kitűnő kedve volt, a körülményekre s felkérte, hogy meneküljön, de Csipkay azt válaszolta: Nem bánom, ha felakasztanak is: nem szököm, ártatlan vagyok, a parancsot teljesítettem.

Másnap, május 7-én meglátogatta meghitt barátja, Zikály József huszárkapitány, ő volt az utolsó, akivel Csipkay beszélt. Délután három órakor lakásán megjelentek a vöröskatonák, kocsira ültették és a városházára vitték a forradalmi törvényszék elé. A városházán pedig azzal fogadták, hogy a vádbiztos korbáccsal, Thausz pedig ököllel össze-visszaverte s röviden értésére adta, hogy felakasztják, mert a két gépfegyverbehozatallal a diktatúra megdöntésére tört, Csipkay rendíthetetlen nyugalommal hallgatta halálos ítéletét s a bitangoktól nem kért semmit. Letartóztatása után egy óra múlva az akasztófa alá vitték.

Egyenesen, nyugodt fővel lépkedett s mint igaz, bátor és hős katona halt meg. Szemtanúk állítása szerint a legnagyobb brutalitással végeztek vele. Adott jelre a hóhér Stern Izidor budapesti lakos az áldozatot megragadta és a kötelet szabálytalanul az álla elé helyezte, hogy némi levegőhöz jutva, minél nehezebben haljon meg. Tiszti kardbojtját mellére tűzték a fehér szalag mellé és ezen két szimbólum mártírjaként lehelte ki nemes lelkét Gyöngyös piacán május 7-én, délután 4 órakor. Eltemetéséről - az ugyancsak a vörösök által kivégzett Welt Ignácéval együtt - Bruckner Izidorné, a szálloda- és vendéglőtulajdonos felesége gondoskodott. Akkor még - egy fehér koszorún kívül - minden hősnek kijáró pompa nélkül, és nem az őt megillető helyre temették. Újratemetése 1920-ban ezrek részvételével történt meg a Felsővárosi Temető hősök számára kialakított parcellájában. 

Csipkay Albert megyilkolásának helyén a két háború közt emléktábla állt, sírjánál pedig  rendszeresen megemlékezéseket tartottak. Ezek a 90-es évektől kezdve ismét rendszeressé váltak.
</p>
<p></p>
     <img src="img/csipkay_albert_4.jpg" style="width:404px;height:328px;">
  </div>
</div>
</div>
</div>
    <script src="https://ajax.googleapis.com/ajax/libs/jquery/1.11.3/jquery.min.js"></script>
    <script src="js/bootstrap.min.js"></script>
  </body>
</html>